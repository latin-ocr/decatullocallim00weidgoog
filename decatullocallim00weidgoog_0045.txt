41

sententiis et verbis libertas quaedam satirica et licentia
(ne dicam procacitas) superbit, quae adhuc in elegiis Ca·
tullianis nondum nobis occurrerat, cuiusque in limato illo
castoque Callimacho nusquam ne exile quidem vestigium
invenimus. Nam et sententiarum et verborum acerbitatem
obscoenitatemque accuratissime devitare studet.³⁷) Hac
igitur ratione minime Catullus Callimachum secutus est,
sed suae ipsius naturae indulsit. Qualia nobis praebent
vv. 21, 27 nunquam scripsisset Cyrenaeus. Videmus igi-
tur, quamvis studeat Catullus Alexandrini poetae vestigia
in elegiaca poesi accurate premere, tamen non nusquam
fervidum eius ingenium rudemque naturae vim fractis imi-
tationis vinculis ultro ferri novaque ingredi itinera. Ceteris
nominibus totus pendet ex Callimacho: Alexandrina est
totius elegiae compositio: sunt externa carminis lineamenta
ad epicum genus propensiora, quae, ut forma lignea pictam
imaginem, ita lyrici coloris circumscribunt versus3 est arti-
ficium illud, quo a posterioribus incipitur, tum regrediendo
et exinde deorsum procedendo res ante actae percurruntur,
donec redit orati0, unde exorsa erat3 est certum illud trans-
itionis genus, quo repetita priore sententia praeeuntia con-
cluduntur et ad sequentia proceditur3 est studium illud
doctrina et exemplis carminibus spendorem addendi et
quam fieri possit plurimas res brevissime in elegiae argu-
mentum congerendi; est denique artis metricae ratio.- Sed
effrenata haec loquendi licentia, quae ad satiricumgenus
propensior est, iocationes illae Fescenninae et simplices
illae voces naturae quas in c. LXV, LXVIIIa, LXVIIIb
de fratris morte ex intimo poetae pectore nudas et sin-
ceras prorumpentes videbamus, plane propriae sunt Catulli.
Nec est cur mirum hoc putemus. Nam quod ad ingenii
vim et naturae ardorem attinet multum interest inter

 

³⁷) cf. Naekii Hsc. pag. 69 init.

