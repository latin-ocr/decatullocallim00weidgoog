15

defatigatio et taedium devitetur et narratio artificiose in
quadrum redacta lectorum animos delectet. Attendas etiam
certa formula uti Callimachum ut regrediatur ad res ante
actas: legimus enim in v. 76:

Nam perhibent olim . . .

et in v. 212, ubi iterum adhibet illud artificium:

Namque ferunt olim . . .

Inde a v. 76 usque ad 123 narrantur quae facta erant
postquam in Cretam venit Theseus: amor eius et Ariad-
nae ¹⁰), Minotauri caedes, reditus ex labyrinthO, utriusque
fuga: tota narratio Callimachi arte ingenioque digna et
venusta est (cf. vv. 86—- 93), similitudine (105-111) ex
Homeri ratione longius deducta insignis3 quamquam etiam
rhetorice dicta >non desunt, velut 95 seqq. et 116 seqq„ ubi
transitione prorsus rhetorica narrationem producit poeta.

In v. 124 iam unde exorsa erat oratio rediit: vides
rursus Ariadnam in litore Diae amoris doloribus vexatam.
Hic commoratur aliquantum narrationis curem, ut inde a
v. 132 usque ad 201 Ariadnae fletus carmini innectatur*).
Eadem prorsus ratione in Cydippa Aconti in solitudine
abditi flebiles clamores interponuntur. Tales Cyrenaei
poematum locos antiquo tempore haud leviter animos com-

 

relabitnr ad ea, quae ante nuptias facta erant, ut exinde deorsum
procedat narratio eo reditura unde ordiebatur, cf. Cydippa pag, 28.
Idem artificium postea in Coma Beren. notabimus. Consimili ratione
Callimachus in Cydippa Aconti sermonem amatorium utrimque facta
ad arbores apostropha subtili arte cinxit, ct'. Dilthey pag. 88. -
cf. Naekii Hec. pag. 84. fin. -

¹⁰) v. 86 seqq. ·Hunc (Thesea) simulac cupido conspexit lumine
virgo regia . . . non prius ex illo flagrantia declinavit Iumina,
quam cuncto concepit corpore flammam . . . idem narrant quod in
Cydippa Callimachus: primo visu κατὰ θετον Aconti amor exardet.
ct'. Dilthey Cyd. pag. 55, 56.

*) cf. fletum Hecales: Naek. Hec. pag. 233—253.

