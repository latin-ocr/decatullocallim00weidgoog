35

positi sunt de fratris morte doloreS, qui in medio collocati
et lyricos spirantes sensus principalis sunt carminis pars.
Quo compositionis genere efficitur, ut carmen regrediens
unde exorsum sit, utrimque bene cingatur et quasi rotunda
eius evadat forma. Quinetiam ipsae partes carminis eo-
dem modo in quadrum redactae sunt: vv. 20—24 (apostro-
pham continentes ad fratrem) versibus inter se responden-
tibus includuntur: 19

Sed totum hoc studium luctu fraterna mihi mors
Abstulit,

et 25:
Cuius ego interitu tota dc mente fugavi
Haec studia atque omnes delicias animi.

Nec minus tota lyrica. elegiae pars similibus versibus
utrimque definitur: idem enim est sensus versuum 13-142

Accipe, quis merser fortunae fluctibus ipse,
Ne amplius a misero dona beata petas —

et vv. 31-32:

Ignosces igitur, si, quae mihi luctus ademit
Haec tibi non tribuo munera, cum nequeo, —

Venimus nunc ad c„ LXVIIIb‚ de quo a viris doctis
diversissima facta sunt iudicia. Muretus summis id laudibus
effert, quo nesciat an ullum unquam conditum sit praecla-
rius et venustius ; ex recentioribus huius elegiae commenta·
toribus Gruppius eam monstruosam, tumidam, contortam
vocat, quae vix legi queat. Ingeniosissimam de hoc car-
mine sententiam VVestphalium protulisse put0, qui in libro
saepius iam allato pag. 72—100 miram huius elegiae
compositionem ita declarare studuit, ut encomi formam in
pangendo carmine illo adhibuisse Catullum probare conetur.
Ad quam sententiam quamvis ingeniosam tamen accedere
neque0.

k Primum enim tertia et quinta poematis pars, κατατροπή
θΠιετακατατροπῆ, quae non nisi breves transitionis suu

. 3.

