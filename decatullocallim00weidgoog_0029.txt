25

non beate vivo. Quibus in versibus summa elegiae versari
videtur: subtili arte Callimachus maximam erga reginam
adulationem his subiecit verbis: aspernatur coma summam
felicitatem, pro nihilo habens divinitatem, dummodo ne a
dominae vertice absit. Praecipue parenthesi illi:

Namque ego non ullo vera timore tegam
Nec si me infestis discerpent sidera dictis,
Condita quin versi pectoris evoluam,

Callimacheae Musae nota impressa est (cf. quae ad v. 41
monuimus). — A v. 79, verbo ‚Nunc‘, quod omnia praece-
dentia absolvens ad nova traducit, peroratio incipit ε unguenta
in extremo versu memorata ad sequentia iam spectant et ad
finem transducunt. Peroratio elegiacis coloribus tincta est,
quod oculis iam significatur facta compellatione. Interrupta
subito sententiarum serie exclamatione inexspectata tota
elegia finitur:

Sidera corruerint utinam! coma regia fiam,
Proximus Hydrochoi fulgeret. Oarion!

Quibus verbis summa· affectus vehementia totius elegiae
argumentum, quod versatur in querellis comae, abesse se a
Berenices vertice, mira brevitate extremo comprehenditur. —

Hic paullulum consistamus, ut breviter repetamus, quae
inprimis de genere poesis Callimacheae invenimus utque
imaginem eius ante oculos nobis ponamus.

Quattuor sunt potissimum res, quas Callimachi artis
proprias et singulares putamus. Primum enim elegia -- id
enim est argumenti genus a pristinorum temporum simplici·
tate abhorrens - externis circumscripta est lineamentis ad
epicam poesin propensioribus, quae ansam praebeant adip-
sam innectendam elegiam. Deinde artificio quodam utitur
poeta in carminis compositione, quo efficitur, ut oratio in
circulo quasi currens in quadrum redigatur et iucunda hac
forma legentes delectet: namque praeoccupatis posterioribus
regrediendo usque ad rerum initium et exinde rursus pro-

