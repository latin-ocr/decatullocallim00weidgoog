24

sed, quae est argumenti durities, haud scio an quis meliora
scribere queat. En habes exemplum:

Ille quoque eversus mons est, quem maxima in oris
Progenies Thiae clara supervehitur3

Cum Medi peperere novum mare, cumque iuventus
Per medium classi barbara navit Athon,

Cum repetit poeta (id quod antea iam in v. 33 fecerat)
v. 42 sententiam ad nova progreditur, ita, ut ad ,ferrum‘ illud
se referens (quo transitionis genere iam in vv. 14 et 22 usus
erat) tribus versibus vehementer et rhetorice in metallum illud
invehatur his verbis:

Juppiter‚ ut Chalybon omne genus pereat
Et qui principio sub terra quaerere venas
Institit ac ferri frangere duritiem!

Iterum his elegiacos carminis sensus intermittens Calli-
machus sedatiore oratione externam poematis formam per 9
disticha ad finem perducit, ut habeat, unde versuS, in quibus
ipsius elegiae vis ac natura posita sit, annectantur. —— Lu-
gentibus adhuc sororibus amissum crinem venit Arsinoes
Locridos ales equus et me, comam, in Veneris gremio po-
suit. Ipsa dea Zephyritis nuntium miserat, ne sola Ariad-
nes aurea corona in coelo fulgeret et mihi novo inter antiqua
astra locum tribuit iuxta Callisto Lycaonida (51—68). Calli-
machum doctum elegiae genus summo studio sectari hi quo-
que versus diserti sunt testes: abunde omnia mythologica
non minus quam astronomica doctrina rhetorice distincta
et illustrata- sunt. Eadem ratione, qua in v. 39 ipsi lyrici
sensus externis innectebantur lineamentis, ut coma ad ipsam
reginam conversa intimos pectoris sensus aperiret et quibus
affectibus moveretur admodum vehementi oratione ostenderet,
hic eodem modo de suo ipsius dolore et sensibus loquitur.
Sed qui conexa sunt haec cum iis, quae antecedunt? Plane
eundern in modum, quo supra v. 39 iacta oppositione: quam-
quam divinis honoribus dignam me putavit Venus, tamen

