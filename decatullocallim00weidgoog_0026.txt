‘22

hac elegia singulas sententia-s laxiore saepe vinculo inter se
esse conexas atque adeo nonnullas supervacaneas videri, quod
minore iure imbecillo poetae animo, quam argumenti duritiei
et asperitati crimini vertas. Leviter sequentia ficta inter-
pellatione cum antecedentibus coniunguntur:

At tu non orbum luxti deserta cubile
Sed fratris cari flebile discidium?

Nec arctius quam antea quae secuntur disticha cohaerent
cum praecedentibus: quaestionibus illis praetermissis poeta
illud ,luxti deserta‘ et ,flebile discidium‘ excipit et rhetorice
depingit Berenices dolores ιω)

Quam penitus maestas exedit cura medullas
Ut tibi tunc toto corpore sollicitae

Sensibus ereptis mens excidit, at te ego certe
Cognoram a parva virgine magnanimum.

Ipsa haec ultima verba respiciens ct ,magnanimam‘illud
quamvis obscurc²⁰) declarans pergit poeta:

Anne bonum oblita es facinuS, quo regium adepta es
Coniugium, quo non fortius ausit alis?

Eadem oppositione: quam in v. 25 iam adhibuerat (sen-
sibus ereptis mens* excidit — at te ego certe cognoram ma-
gnanimam) iterum utitur poeta ad transitionem (quamquam
fortissimam te praestiteras)

Sed tum maesta virum mittens, quae verba locuta es
Juppiter ut tristi lumina Saepe manu.

¹⁹) cf. c. LXIV v. 29. et pag. 13.

2⁰) Callimachi est hoc. cf. ad c. LXIV v. 299 seqq. studet
enim Call. quam fieri potest brevissime vel plurimas res in unius car-
minis ambitum congerere. Quod bonum illud facinus fuerit v. Mure-
tum: commentar. in Catull. 1558 pag. 113. (Hygia. lib. 11 Astron.):
,Nonnulli cum Callimacho dixerunt Berenicen equos alere et ad Olympia
mittere consuetam. Alii hoc dicunt amplius Ptolemaeum, Berenices
patrem multitudine hostium perterritum, fuga salutem petisse, filiam
autem saepe consuetam insiliisse in equum et reliquam exercitus
copiam constituisse et complures hostium interfecisse3 ideoque fratrem
sororis amore esse correptum.‘

 

