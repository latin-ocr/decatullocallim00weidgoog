26

cedendo persequitur oratio res antea actas et redit deni-
que unde exorsa est. Atque hunc narrationis circulum non
solum in universa elegiae structura adhibet poeta, verum
etiam in singulis carminis partibus. Tum repetita persaepe
priorum versuum sententia transitionem petit ad sequentia,
qua re elegiae partes melius utrimque cinguntur et distinguun-
tur. Postremo summo studio cuiusvis generis doctrinam
quaerit poeta, nec ullam praetermittit occasionem, carminis
argumentum, quoad eius facere possit‚'variandi et ampli-
ficandi.

Sed sit iam huius disputationis modus. Restat, utquid
de Callimachi arte, quae in elaborandis versibus spectetur,
dicendum sit videamus

Atque si latinas illas Catulli versiones cum hymnis Calli-
machi comparamus idem iudicemus oportet3 nam quamvis
laudetur illud τορευτὸν ἔπος Alexandrini, tamen Callimachi
distichon conferendum non est cum perfectis versibus Tibulli,
Properti, Ovidi. Callimachi versus molliter properantes
nunquam nec fragore nec hiatu aures laedunt: perpoliti sunt
et blandi. Ut pentameter mollius incedat in versus illius
clausulis longioribus usus est vocibus. In h. in L. P, inter
71, quibus carmen illud conficitur pentametriS, 57 inveniuntur
clausulae duabus syllabis longiores, quarum tres sunt sex
syllabarum, 17 quinque, 15 quattuor, reliquae 22 trium. In
Catulli coma Berenices inter 47 pentametros legimus 6 trium
syllabarum, 26 quattuor, 3quinque. Alterum artificium, quo
versuum mollitiem adpetivit Callimachus positum est in
vocibus in pentametri hemistichiis similiter desinentibus.
ld enim egit, ut voces non solum sententia coniunctae. sibi
essent, verum etiam pari sonitu responderent et invicem se

quaererent. Cuius rei permulta exstant exempla: in h. in
L. P. 8. ]2. 14. 20. 22. 26. 32. 38. 50. 60. 64. 72. 86. 88.
94. 100. 102. 112. 138. - C. Β. 2. 6. 14. 16. 20. 38. 56.

68. 84. -— Huc spectat. quod Hauptius in ind. lect. univ.

 

 

