17

domum: audivit Iuppiter et annuit precibus: impendet iam
calamitas Thesei domui ; alba vela non sustulerat seni patri
felicem nuntiatura reditum. Eodem nunc artificio utitur,
de quo ante ad v. 76 exposuimus: nam v. 212: namque
ferunt olim . . . . directa narrationis via relicta regreditur
usque ad id tempus, quo Theseus patria exire parabat3
exinde procedens deorsum percurrit Aegei patris praecepta.
In v. 241 unde declinarat oratio reversa est et nunc iterum
usque ad v. 248 progrediens Aegei mortem persequitur.

’ Pertractatis tam artificiosa ratione rebus a Theseo
gestis ab exitu ex patria usque ad reditum (ita ut haec
quoque narratio in quadrum quasi redacta sit) etiam Ariad-
nae sors sequentibus versibus (249—264) ad finem perdu-
citur: annectitur igitur narratio ad illum locum, ubi Ariadna
in Naxi insulae litore fluentisono cedentem Thesea prospi-
ciens describitur: dum varias in animo volvit. curas, subito
Bacchus cum furente sua turba advenit petitque amore in-
census desertamt nec praetermittit hanc occasionem Calli-
machus accurata et docta sacrorum bacchanalium descrip-
tione hanc lyricae poesi propensiorem carminis partem
includendi.

Vv. 265—266 repetita vv. 50 et 51 sententia complexi
iterum antecedentia ad sequentia traducunt: consimilem
rationem habes in vv. 130 ·et 131 et 2023 52—53 et
249—250; 321—322 et 382-3833 quo fit, ut singula car—
minis membra accuratius distincta utrimque melius con-
cludantur. --

Pergitur exinde in narratione nuptiarum Thetidis et
Pelei ; abeunt qui spectatum venerant ex tota Thessalia, ut.
diis decedant; quorum discessus epico Homeri more 13) si-
militudine illustratur (cf. 105 seqq). Regia ab iis relicta
veniunt cum donis Chiron, Peneus, Prometheus, Iuppiter

 

¹³) ef. Riese in Mus Rhen. 1866 pag. 502·-503.
2

